### Задача 1
Да се реализира абстрактен клас Employee. Той представя работник във фирма и се описва с име с произволна дължина, възраст и заплата,
която взема във фирмата. Да се реализира клас Worker, представляващ човек, който работи във фирмата.
Той съдържа във себе си колко общо месеца е работил за компанията. Да се реализира клас, представляващ Trainee (стажант).
Той пази цяло число, представляващо колко дни остават до края на стажа му. Да се създаде клас представляващ Платен стажант.
Това е стажант, който е показал по-специални качества на своето интервю, но все още не е готов да започне на пълен работен ден.
Въпреки това работата му се отчита не само като стажантска, а и също като редовна практика, която ще бъде отчетена, когато започне да работи 
(т.е. притежава функционалностите и на работник, и на стажант). Също така се описва и с рейтинг, показващ колко добре се справя с работата си (реално число от 0 до 100). 
Реализирайте клас, който представя Компания като множество от такива работници. Класът трябва да поддържа addWorker(), addTrainee() и addPaidTrainee() методи.
Важното тук е, че при добавяне трябва да поддържаме колекцията сортирана по заплата на работниците.
Да се напише функция, която показва средната заплата на работниците в тази компания.
Бонус: Да се реализира функцията bool TwoSum(double val) const;, която връща дали има двама работника в компанията, чийто сбор на заплатите е равен на val.

### Задача 2
В една софтуерна фирма има разработчици и системни администратори, но понякога системните администратори могат да има знания като разарботчиците.
Напише клас, който описва характеристиките на работник: има, телефон, адрес, години стаж, заплата. Напишете два класа Разработчик и Системен Администратор, 
които имат метод за увеличаване на заплатата. На разработчик заплатата се вдига с 500лв, а на системен администратор с 250лв. 
Напишете клас РазработчикСистеменАдминистратор, който има метод за увеличаване на заплатата като я увеличава със сумата за увеличаване
при разработчик(извикайте правилната функция)

### Задача 3
Да се напишат следните класове:
- `Person` - съдържа име
- `Student` - наследява `Person` и добавя поле за факултетен номер
- `Teacher` - наследява `Person` и добавя поле за заплата
- `Assistant` - наследява `Student` и `Teacher`

Всеки един от класовете не трябва да конструктор по подразбиране, а само такъв с параметри.

Напишете селектори за всички член-данни, като помислите къде е най-удачно да стои всеки един от тях. 

Да се демонстрира така създадената йерархия, като се създаде обект от тип `Assistant`.

Да се извикат методите `getName()`, `getFN()`, `getSalary()` и да се принтират на конзолата и в текстов файл.

### Задача 4
Да се реализира клас за пътешествие с полет със самолет `AirTravel`. Класът съдържа: 
 - номер на полет `flightNumber` – низ с произволна дължина от тип char*
 - времетраенето на полета `duration` – задава се в минути 

Да се реализира клас за пътешествие с кола `CarTravel`. Класът съдържа: 
 - регистрационен номер на превозно средство `regNumb` – представлява масив от четири цифри; 
 - брой километри, които ще бъдат изминати `distance` 
 - времетраене на пътуването с кола (също с име `duration`) – задава се в минути 

Да се реализира клас за комбинирано пътешествие `CombinedTrip`, при което има точно едно пътуване с кола и едно пътуване със самолет. Класът притежава всички характеристики на описаните по-горе класове и две допълнителни полета:  
 - списък от забележителности, които ще бъдат посетени по време на пътуването `destinations` – представя се чрез динамичен масив от низове от тип char* с произволна дължина
 - свободно време за почивка между пътуванията `freeTime` – задава се в минути

Да се реализира метод `getDuration`, който връща общото време за пътешествието, което включва времето за пътуване с кола, това за пътуване със самолет и свободното време. 
Да се реализира метод `print`, който извежда цялата информацията за пътешествието на екрана.
